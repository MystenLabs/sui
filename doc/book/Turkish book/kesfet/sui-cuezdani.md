# Sui Cüzdanı

Bu konu [Sui Cüzdan Tarayıcı Uzantısının](https://chrome.google.com/webstore/detail/sui-wallet/opcgpfmipidbgpenhmajoajpbobppdil) nasıl yükleneceğini ve kullanılacağını açıklamaktadır. Sui Cüzdanı'nı bir adres oluşturmak, işlemleri tamamlamak, NFT'leri basmak, Sui ağındaki varlıkları görüntülemek veya yönetmek ve Web3'teki blockchain dApp'lerine bağlanmak için kullanabilirsiniz.

Sui Cüzdanı'nın ilk sürümleri, test için Sui ağını denemenize izin verir. Sui ağı hala geliştirme aşamasında olması nedeniyle tokenlerin gerçek bir değeri yoktur. Hesaplar, ağın yeni bir sürümünün her dağıtımında sıfırlanır. Ağ hakkındaki güncellemeler için Discord'daki [devnet-updates](https://discord.com/channels/916379725201563759/1004638487078772736) kanalını görüntüleyebilirsiniz.

Sui Cüzdanı'nda bulunmayan daha gelişmiş özellikleri test etmek için Sui CLI istemcisine bakın.

**Sui Cüzdanı'nın özellikleri**

Sui Cüzdanı'nı şunlar için kullanabilirsiniz:

* Mint NFTler
* Coin ve NFT'leri başka bir adrese aktarma
* Coinlerinizi, tokenlerinizi, ve NFT'lerinizi görüntüleme
* Son işlemleri görüntüleme
* Paraları tam transfer miktarına göre otomatik olarak bölme/birleştirme
* [Sui Gezgini'nde](https://explorer.sui.io/) işlem geçmişine kolayca erişme

Mevcut sürümde, Sui Cüzdan'ın **SUI Satın Alma**, **Takas Etme** ve **Para Yatırma** & **Kazanma** düğmelerini içerdiğini unutmayın. Bunlar, Sui Cüzdan'ın gelecekteki sürümlerinde yer alacak işlevler için yer tutuculardır.

### Sui Cüzdan tarayıcı uzantısını yükleyin <a href="#install-the-sui-wallet-browser-extension" id="install-the-sui-wallet-browser-extension"></a>

Sui Cüzdanını kullanmak için bir Chrome tarayıcı uzantısı yüklemeniz gerekir. Uzantıyı, Chrome Web Mağazası'ndan Chrome uzantılarını destekleyen herhangi bir tarayıcı ile kullanabilirsiniz.

1. Chrome Web Mağazası'nda [Sui Cüzdan](https://chrome.google.com/webstore/detail/sui-wallet/opcgpfmipidbgpenhmajoajpbobppdil)[ı](https://chrome.google.com/webstore/detail/sui-wallet/opcgpfmipidbgpenhmajoajpbobppdil) sayfasını açın.
2. **Chrome'a Ekle'ye** tıklayın.
3. Uzantı için izinlerle ilgili mesajı onaylayın ve ardından **Uzantı Ekle'ye** tıklayın.

**Yeni bir cüzdan oluşturun**

Henüz bir Sui Cüzdanınız yoksa, yeni bir tane oluşturun. Mevcut bir cüzdanı içe aktarmak için [Mevcut bir Sui Cüzdanını İçe Aktarma](https://docs.sui.io/devnet/explore/wallet-browser#import-an-existing-sui-wallet) bölümüne bakın.

1. Tarayıcınızda Sui Cüzdanı uzantısını açın ve ardından **Başlayın'a** tıklayın.
2. **Yeni Cüzdan Oluştur'a** tıklayın.
3. Cüzdanınız için bir şifre girin. Bu, Sui Cüzdan için genel bir parola değildir. Sadece bu kurulum için geçerlidir.
4. Onaylamak için şifreyi tekrar girin.
5. Hizmet Koşullarını kabul etmek için onay kutusunu tıklayın.
6. **Cüzdan Oluştur'a** tıklayın.
7. Kurtarma İfadesini kopyalayın ve güvenli bir yerde saklayın.
8. **Sui Cüzdanı Aç'a** tıklayın.

Sui Cüzdan'ı açtığınızda şifrenizi girmeniz istenir.

Cüzdanınıza erişiminizi kaybederseniz, yalnızca kurtarma ifadesiyle kurtarabilirsiniz. Kurtarma ifadesini kaybederseniz, cüzdanınıza ve içinde saklanan tüm coinlere veya NFT'lere erişiminizi kaybedersiniz.

**Mevcut bir Sui Cüzdanını içe aktarma**

Sui Cüzdanınızı birden fazla cihaz ve tarayıcıda kullanabilirsiniz. Bir Sui Cüzdanı oluşturduktan sonra, cüzdanınızı yeni bir tarayıcıya veya cihaza aktarmak için 12 kelimelik kurtarma ifadesini kullanın.

1. Tarayıcınızda Sui Cğzdanı uzantısını açın ve ardından **Başlayın'a** tıklayın.
2. **Mevcut Bir Cüzdanı İçe Aktar'a** tıklayın.
3. 12 kelimelik kurtarma ifadenizi girin ve ardından **Devam'a** tıklayın.
4. Cüzdanınız için bir şifre girin. Bu, Sui Cüzdan için genel bir parola değildir. Sadece bu kurulum için geçerlidir.
5. Onaylamak için şifreyi tekrar girin.
6. **İçe Aktar'a** tıklayın.
7. **Sui Cüzdanı Aç'a** tıklayın.

Sui Cüzdan'ı açtığınızda şifrenizi girmeniz istenir.

**Sui Cüzdan detaylarını görüntüleyin**

Hesap Kimliği, mevcut ağ ve yüklü sürüm dahil olmak üzere Sui Cüzdanınızla ilgili ayrıntıları görüntülemek için Sui Cüzdan arayüzünün sağ üst köşesindeki menüye (üç çubuk) tıklayın.

**Sui Cüzdanı şifrenizi sıfırlayın**

Sui Cüzdanınızın şifresini unutursanız, 12 kelimelik kurtarma cümlenizi kullanarak şifreyi sıfırlayabilirsiniz.

1. **Hoş geldiniz** sayfasında bulundan **Şifrenizi mi unuttunuz?** yerine tıklayın
2. 12 kelimelik kurtarma ifadenizi girin ve ardından **Devam'a** tıklayın.
3. Bir parola girin, ardından parolayı onaylayın.
4. **Sıfırla'ya** tıklayın.

**Sui Cüzdanı'nızı Kilitleyin**

Yetkisiz erişimi önlemek için cüzdanınızı kilitleyebilirsiniz. Kilidi açmak için şifrenizi girmelisiniz.

1. Sui Cüzdan arayüzünün sağ üst köşesindeki menüye (üç çubuk) tıklayın.
2. **Cüzdanı Kilitle'ye** tıklayın.

Ayrıca, belirli bir süre boşta kaldıktan sonra cüzdanınızı otomatik olarak kilitlemek için bir zamanlayıcı da ayarlayabilirsiniz.

1. Sui Cüzdan arayüzünün sağ üst köşesindeki menüye (üç çubuk) tıklayın.
2. **Hesap'a** tıklayın.
3. **OTOMATİK KİLİT ZAMANLAYICI** altındaki alana, cüzdan kilitlenmeden önce beklenecek dakika sayısını (en fazla 30) girin ve ardından **Kaydet'e** tıklayın.

Tarayıcınızdaki sekmeleri değiştirirseniz Sui Cüzdan otomatik olarak kilitlenir.

**Etkin ağı değiştirme**

Sui Cüzdan için aktif ağı değiştirebilirsiniz. Şu anda Sui Cüzdan yalnızca Devnet ve Yerel'i desteklemektedir. Test için yerel bir ağınız yoksa Devnet'i kullanın. Yerel bir ağın nasıl oluşturulacağını öğrenmek için Sui Client CLI bölümüne bakın.

1. Sui Cüzdan arayüzünün sağ üst köşesindeki menüye (üç çubuk) tıklayın.
2. **Ağ'a** tıklayın.
3. Kullanılacak ağa tıklayın. Etkin ağın yanında bir onay işareti görüntülenir.

**Sui Cüzdanınıza SUI tokenleri ekleyin**

Cüzdanı ilk açtığınızda içinde hiç coin olmayacaktır. Test SUI coinlerini doğrudan cüzdan arayüzünden cüzdanınıza ekleyebilir veya Discord'daki Kripto Para Musluğunu (faucet) kullanabilirsiniz. Sui kanallarına erişmek için aktif bir Discord hesabına ihtiyacınız var.

Sui Cüzdanınızda hiç coin yoksa, **Sui Cüzdanından SUI test coinlerini almak** için,  **Devnet SUI jetonlarını talep et'e** tıklayın. Her 60 dakikada bir 5 kez coin talep edebilirsiniz. Jetonları ilk kez talep ettikten sonra, düğme menüye taşınır, böylece cüzdan arayüzünüzde yer kaplamaz.

Cüzdanınızda hâlâ coin yoksa, sağ üst köşedeki menüye tıklayın ve ardından **Devnet SUI jetonlarını talep et** seçeneğine tıklayın.

**Discord üzerinden SUI test parası almak için**

1. **Coinlere** tıklayın.
2. Kopyalamak için adresinizin yanındaki küçük pano simgesine tıklayın.

Cüzdanın üst kısmına yakın ve 0x ile başlıyor.

1. Discord'da bulunan Sui[ devnet-faucet](https://discord.com/channels/916379725201563759/971488439931392130) kanalını açın.
2. Coin talep etmek için cüzdan adresinizle birlikte `!faucet` komutunu kullanın: `!faucet 0x6c04ed5110554acf59ff1b535129548dd9a0c741` Sonrasında, komuttaki adresi cüzdan adresinizle değiştirin.

Kanal botu "5 test SUI nesnesi cüzdanınıza doğru ilerliyor..." ile başlayan bir mesaj görüntüleyecektir.

**Cüzdan bakiyenizi görüntüleyin**

Cüzdan bakiyenizi görüntülemek için **Coinlere** tıklayın. Cüzdan SUI bakiyenizi gösterir ve varsa cüzdanınızdaki diğer coinleri listeler.

### Coin gönderin <a href="#send-coins" id="send-coins"></a>

Cüzdanınızdan başka bir adrese coin gönderebilirsiniz.

1. Tarayıcınızda Sui Cüzdanı uzantısını açın.
2. **Coinlere** ardından ise **Göndere** tıklayın.
3. **Miktar alanına** gönderilecek SUI token sayısını girin ve ardından **Devam'a** tıklayın.
4. Alıcının adresini girin, ardından **Coinleri Şimdi Gönder'e** tıklayın.

**Son işlem ayrıntılarını görüntüleyin**

Cüzdan, **Etkinlik** sekmesinde cüzdanınıza yapılan ve cüzdanınızdan yapılan son işlemleri görüntüler. İşlem ayrıntılarını görüntülemek için herhangi bir işleme tıklayın.

**Sui Gezgini'ndeki tüm işlemleri görüntüleyin**

[Sui Explorer'da](https://explorer.sui.io/) adresinize ait tüm işlemleri görüntüleyebilirsiniz.

Adresinize ait tüm işlemleri görüntülemek için **Uygulamalar'a** ve ardından **Sui Explorer'da Hesabı görüntüle'ye** tıklayın.

Sui Explorer, cüzdan adresinizin ayrıntıları görüntülenecek şekilde açılır.

### Örnek bir NFT'yi mintleyin (???????????) <a href="#mint-an-example-nft" id="mint-an-example-nft"></a>

Örnek bir Sui NFT'yi doğrudan Sui Cüzdan'dan mintleyebilirsiniz.

**Uygulamalar**'a tıklayın, ardından **NFT mintle**'ye tıklayın. Mevcut sürümde yalnızca örnek NFT'leri mintleyebilirsiniz.

**Yeni bir NFT oluşturun**

Sui Cüzdanı demo sitesi, kendi imaj dosyanızı kullanarak Sui ağında yeni bir NFT oluşturmanızı sağlar. Siteye doğrudan Sui Cüzdan'dan erişmek için **Uygulamalar** sekmesine tıklayın ve ardından **Sui NFT Mintle'ye** tıklayın. NFT basmak için aktif bir cüzdanınız olmalıdır.

Demo sitesini kullanarak yeni bir NFT basmak için

1. [Sui Cüzdanı Demo](https://sui-wallet-demo.sui.io/) sitesini açın.
2. **Bağlan'a** tıklayın.
3. Sui Cüzdanınızda, cüzdanınızı demo sitesine bağlamak için **Bağlan'a** tıklayın. Cüzdan şifrenizi girmeniz gerekebilir.
4. NFT'niz için bir **Ad** ve **Açıklama** girin ve ardından kullanılacak görüntünün Görüntü URL'sini girin.
5. **Oluştur'a** tıklayın.
6. Sitenin NFT'yi cüzdanınıza eklemesine izin vermek için cüzdanınızda **Onayla'ya** tıklayın.

Başarılı bir şekilde yeni bir NFT oluşturduktan sonra, bunu başka bir cüzdan adresine aktarabilirsiniz. Alıcı alanına gönderilecek adresi girin ve ardından **Aktar'a** tıklayın. Aktarıma izin vermek için cüzdanınızda **Onayla'ya** tıklayın.

NFT oluşturmak için işlemlerin ayrıntılarını görüntüleyebilir ve ardından Sui Gezginine aktarabilirsiniz.

### NFTlerinizi görüntüleyin <a href="#view-your-nfts" id="view-your-nfts"></a>

Cüzdanınıza attığınız, satın aldığınız veya aldığınız tüm NFT'leri görüntülemek için **NFT'ler** sekmesine tıklayın. Buna bağlı uygulamalardan edindiğiniz NFT'ler de dahildir. Bir NFT hakkında daha fazla ayrıntı görüntülemek, daha büyük bir NFT resmi görüntülemek veya NFT'yi başka bir adrese göndermek için bir NFT'ye tıklayın.

### Bir NFT gönderin <a href="#send-an-nft" id="send-an-nft"></a>

Başka bir adrese NFT göndermek için Sui Cüzdan'ı kullanabilirsiniz.

1. **NFT'lere** tıklayın.
2. Gönderilecek NFT'ye tıklayın ve ardından **NFT'yi Gönder'e** tıklayın.
3. Alıcı adresini girin ve **NFT'yi Şimdi Gönder'e** tıklayın.
4. Cüzdana dönmek için **Bitti'ye** tıklayın.

### Cüzdan Playground'u <a href="#wallet-playground" id="wallet-playground"></a>

Sui Cüzdan'ı halihazırda destekleyen bazı uygulamaları Uygulamalar sekmesindeki Playground'dan görüntüleyebilir ve deneyebilirsiniz. Görüntülenen uygulamalar, Sui Cüzdanınızı bağlamanıza ve onlarla etkileşim kurmak, işlemler gerçekleştirmek ve doğrudan bağlı cüzdanınıza giden NFT'leri almak için SUI tokenlerini kullanmanıza olanak tanır.

Uygulamanın sitesini açmak için bir uygulamaya tıklayın. Cüzdanınızı bağlamak için sitedeki yönergeleri izleyin. Cüzdanınızı bir uygulamaya bağladıktan sonra, uygulamayı **Aktif Bağlantılar** görünümünde görüntüleyebilirsiniz.

**Bağlı uygulamaları görüntüleyin**

Cüzdanınızla etkin bağlantısı olan uygulamaları görüntülemek için **Uygulamalar'a** tıklayın. Varsayılan olarak, Playground görünümü görüntülenir. Bağlı uygulamaları görüntülemek için A**ktif Bağlantılar'a** tıklayın.

Uygulamayla ilişkili siteyi açmak için uygulamaya tıklayın ve ardından **Görüntüle'ye** tıklayın.

**Bir uygulamayla bağlantıyı kesin**

Bağlı bir uygulamadan cüzdanınızın bağlantısını kolayca kesebilirsiniz.

1. **Uygulamalar'a** ve ardından **Etkin Bağlantılar'a** tıklatın.
2. Cüzdanınızla bağlantıyı kesmek için uygulamaya tıklayın, ardından **Bağlantıyı Kes'e** tıklayın.

Cüzdanınızın uygulamayla bağlantısı hemen kesilir ve **Uygulamalar** sekmesine geri döner.
